# Tips การเขียนบรรยาย by Caoimhe

> *P.S. my opinion เท่านั้น ไม่ใช่บรรทัดฐานการวิจารณ์หรือนิยาม ย้ำว่าเป็น my opinion ค่ะ*

---

## 1. รอบบิน

เราขอบอกก่อน ที่ใช้คำว่ารอบบินเพราะมันให้ความรู้สึกเหมือนนักเขียนคือนักบินฝึกหัด แต่ละรอบที่เขียนคือการบินหนึ่งครั้ง บินครั้งแรกอาจสั่น ๆ บินครั้งต่อไปเริ่มคุมทิศได้ บางครั้งก็ตกหลุมกลางอากาศ แต่มันคือกระบวนการที่ทำให้เราค่อย ๆ บินได้สูงขึ้น มั่นคงขึ้น ก็เหมือนนักบินที่ไม่ได้เก่งเพราะอ่านคู่มือ แต่เก่งเพราะฝึกบินมาหลายรอบแล้วน่ะค่ะ

เราอ่านแคสสู้อยู่หลายปี เพราะมันเป็นการบรรยายเน้นกายภาพและรอบด้านเยอะ ใกล้เคียงกับการอ่านนิยายที่สุดเมื่อเทียบกับในวงการบอทมุมอื่น ๆ อ่านนิยายและนวนิยายจากหลายยุค เพื่อซึมซับรูปแบบการเล่าเรื่องและการใช้ภาษา

> บรรยายไปเรื่อย ๆ เกลาไปเรื่อย ๆ ไม่ต้องเร่งตัวเอง เกลาไป 10-20 รอบ เพราะการเขียนไม่มีเส้นชัยอยู่แล้ว มีแต่การพัฒนาอย่างอินฟินิตี้

บางทีสิ่งที่คิดว่า “เขียนไม่ดีเลยอะ” อาจจะเป็นแค่สิ่งที่เขียน “ไม่เหมือนตัวเราในตอนนี้” ก็เท่านั้นเอง อยากให้ภูมิใจกับเวอร์ชันก่อนหน้าทุกฉบับนะคะ

---

## 2. การบรรยายดี การบรรยายสวย

ตรงนี้ขึ้นอยู่กับปัจเจกของแต่ละคน บางคนอาจจะหมายถึงใช้คำราชาศัพท์ คำไวพจน์ หรือคำกวี แต่สำหรับเรา ขอแค่เหมาะสมกับบริบท เข้าใจง่าย สื่ออารมณ์ได้ และไม่ฝืนก็พอค่ะ

### ตัวอย่าง:

- ธรรมดา: _มือข้างหนึ่งลูบไล้ผิวผ่านสาบเสื้อ พลางใช้นิ้วเกี่ยวกระดุมให้ปลดออก_
- หรูหราเกินไป: _หัตถ์ข้างหนึ่งลูบละเลงไล้ผ่านสาบอาภรณ์พลางอัจฉราคดเกี่ยวกระดุม_
- เปรียบเปรย: _มือหนาค่อย ๆ ลูบไล้กลีบดอกไม้อย่างเบามือ..._
- ธรรมดาแต่ flow ดี: _มือเรียวลากปลายนิ้วไล้ไปตามแนวสาบเสื้ออย่างเชื่องช้า..._

> การบรรยายที่ดีไม่ได้อยู่ที่ความอลังการของคำ แต่อยู่ที่มันสื่อถึงอะไรต่างหากค่ะ

**คำแนะนำจากเพื่อนในวงการแคสสู้**: ใช้คำให้เข้าธีมที่เล่น อย่าลืมว่า "ควีวาห์" เป็นเจ้าของร้านดอกไม้ธรรมดา ไม่ใช่ขุนนาง หรือราชวงศ์

---
